#-*- mode: mandoku-view; -*-
#+DATE: 2015-08-30 20:34:04.990002
#+TITLE: 大黑天神法
#+PROPERTY: CBETA_ID T21n1287
#+PROPERTY: ID KR6j0518
#+PROPERTY: SOURCE Taisho Tripitaka Vol. 21, No. 1287
#+PROPERTY: VOL 21
#+PROPERTY: BASEEDITION T
#+PROPERTY: WITNESS T@YI
#+PROPERTY: LASTPB <pb:KR6j0518_T_000-0355b>¶¶¶¶¶¶¶
#+PROPERTY: LASTPB <pb:KR6j0518_T_001-0355b> ¶¶¶¶¶¶
#+PROPERTY: JUAN 1
¶
¶
No. 1287¶
大黑天神法¶
¶
嘉祥寺神愷記¶

大黑天神者。大自在天變身也。五天竺並¶
吾當朝諸伽藍等皆所安置也。有人云。大黑天¶
神者。堅牢地神化身也。伽藍安之。每日所¶
炊飯上分供養此天。誓夢中語詞之中曰。若¶
吾伽藍安置。日日敬供者。吾寺中令住眾多¶
僧。每日必養千人之眾。乃至人宅亦爾也。若¶
人三年專心供吾者。吾必此來。供人授與世¶
間富乃至官爵識祿。應惟悉與焉。吾¶
體作五尺。若三尺若二尺五寸亦通免¶
之。膚色悉作黑色。頭令冠烏帽子悉黑色¶
也。令著袴驅褰不垂。令著狩衣。裙短袖細。右¶
手作拳令收右背腰。左手令持大袋。從背令¶
懸肩上其袋之色為鼠毛色。其垂下裎餘¶
臀上。如是作畢。居大眾食屋禮供養者。堂屋¶
房舍必自然之榮。聚集涌出。又吾呪若人常持¶
念。四季大備餚饍酒羹飯食乃至百味。¶
以五更時不知眾多人供吾者。決定與富。其¶
呪曰。
<pb:KR6j0518_T_001-0355c>¶

唵密止密止舍婆齡一合多羅羯帝也沙呵婆訶¶

印者。二手內縛舒地水。來去是也。供¶
養印者用常途法。來供人者。必於此神成父¶
母之想。於三寶成外護。於眾人成父母故也。¶
余久聞天竺土風並吾唐朝古風。諸寺安¶
此天莫非豐饒。自之為斷後背之疑。以野¶
客夢事引尋贈之焉。¶

大黑天神法摩訶迦羅天用普印攝大中摩賀迦羅天摩迦賀羅野荷呵　師云。此最祕密也。不入¶
室弟子不可傳受。千金莫傳努力¶
讚(天讚)。¶

種子。¶

大黑天神者。貽藏界梵號云摩訶迦羅天。亦¶
云大黑天神。用普印。三摩耶形劍。青色三¶
面六臂。前左右手橫執劍左次手執人頭¶
(取髻提也)右次手執羊牝。次左右象皮張背後。¶
以髑髏為瓔珞也。故本云黑淺色也。仁王經¶
良賁疏云。言塜間者所住處也。言摩訶者。¶
此翻云大。言迦羅者。此云黑天也。上句梵¶
語。下句唐言。大黑天神鬪戰神也。若禮彼神。¶
增其威德。舉事皆勝。故嚮祀也。何以知者。
<pb:KR6j0518_T_001-0356a>¶
三藏引別梵筴云。孔雀王經說。烏尸尼國¶
國城東。有林名奢摩奢那。此云尸林。其林¶
縱橫滿一由旬。有大黑天神。是摩醯首羅變¶
化之身。與諸鬼神無量眷屬。常於夜間遊行¶
林中。有大神力。多諸珍寶。有隱形藥有長年¶
藥。遊行飛空。諸幻術藥與人貿易。唯取生¶
人血肉。先約斤兩而貿藥等。若人欲往。¶
以陀羅尼加持其身。然往貿易。若不加持。彼¶
諸鬼神。乃自隱形盜人血肉。令減斤兩。即¶
取彼人身上血肉。隨取隨盡。不充先約。乃¶
至取盡一人血肉。斤兩不充藥不可得。若加¶
持者貿得寶貝及諸藥等。隨意所為皆得成¶
就。若嚮祀者。唯人血肉也。彼有大力即加¶
護人。所作勇猛鬪戰等法皆得勝也。故大¶
黑天神即鬪戰神也。此天即七母天為眷¶
屬(云云)有七姊妹者。一左閟拏。二嬌吠哩。¶
三吠瑟拏微。四嬌麼哩。五印[打-丁+荼]里。六勞¶
[打-丁+荼]里。七末羅呬弭。是七名皆是真言也。¶
大日經疏云。荼吉尼真言。此是世間有造¶
此法術者。亦自在呪術能知人欲命終者。六¶
月即知之。知已。即作法取其心食之。所以¶
爾者人身中有黃。所謂人黃猶牛有黃也。若¶
得食者能得極大成就。一日周遊四域。隨意¶
所為皆得。亦能種種治人。有嫌者以術治之¶
極令病苦。然彼法不得殺人。要依自計方¶
術。人欲死者去。六月即知之。知已以術取其¶
心。雖取其心然有法術。要以餘物代之。此¶
人命亦不終。至合死時方壞也。大都是夜叉¶
大自在。於世人所說大極。屬摩訶迦羅。所
<pb:KR6j0518_T_001-0356b>¶
謂大黑神也。毘盧遮那以降伏三世法門。¶
欲除彼故化作大黑神。過於彼無量示現。以¶
灰塗身在曠野中。以術悉召一切法成就乘¶
空履水皆無礙諸荼吉尼而訶責之。猶汝常¶
噉人故。我今亦當食汝。即吞噉之。然不令¶
死彼。伏已放之悉令斷肉。彼白佛言。我今悉¶
食肉得存。今如何自濟。佛言聽汝食死人心。¶
彼言人欲死時。諸天夜叉等知彼命盡。爭¶
來欲食。我云何得之。佛言為汝說真言法及¶
印。六月未死即能知之。知已。以法加護勿¶
令他畏得損。至命盡時聽汝取食也。如是¶
稍引令得入道故。有此真言訶唎二合訶定行利垢(二合訶定行利垢)¶
訶(行除彼邪術之垢也)瑜祇經疏云。吽迦羅(名降三世降伏義)¶
迦羅(又云黑闇)大日經疏云摩訶迦羅大黑天神。¶
又云大闇夜天。以迦羅翻黑闇。仁王疏云摩訶迦羅神云云訶迦羅神(云云)　摩訶迦羅用普印¶
　唵摩訶迦羅野娑婆(二合)賀(引)　南海傳云。又復¶
西方諸大寺處。咸於食厨柱側。或在大庫門¶
前彫木表形。或二尺三尺為神王狀。坐把金¶
囊却踞小床。一脚垂地每將油拭黑色為形。¶
號曰莫訶呵羅。即大黑神也。古代相承云。¶
是大天之部屬。性愛三寶護持五眾。使無損¶
秏。求者稱情。但至食時。厨家每薦香火。所¶
有飲食隨列於前。曾親見說大涅槃處般禪¶
那寺。每常僧食一百有餘。春秋二時。禮拜之¶
際不期而至。僧徒五百臨中忽來。正到中時¶
無宜更煮。其知事人告厨家曰。有斯倉卒事¶
欲如何。于時有一淨人老母而告之曰。此乃¶
常事無勞見憂。遂乃多然香火盛陳祭食。告
<pb:KR6j0518_T_001-0356c>¶
黑神曰。大聖涅槃爾徒尚在。四方僧至為禮¶
於聖蹤。飲食供養勿令闕乏。是仁之力幸¶
可知時。尋即總命大眾令坐。以寺常食次第¶
行之。大眾咸足。其餐所長還如常日。咸皆唱¶
善讚天神之力。親行禮覲。故覩黑神。見在¶
其前食成大聚。問其何意報此所由。淮北雖¶
復先無江南多有置處。求者効驗。神道非虛。¶
大覺寺目真隣陀龍。亦同斯異矣。¶

唵密止密止舍婆隷多羅羯帝訶娑婆訶(引)¶
唵摩訶迦羅耶娑婆訶¶

口傳云常途法者十八道　口傳云。仁王經¶
云塚間摩訶迦羅大黑天神。理趣釋云七¶
母女天者是摩訶迦羅天眷屬。可居東北方。¶
最祕最祕。¶

師云。此法最極祕密法也。不入室乃無名薄¶
之人。不可傳受。莫傳千金努努　先可儲供
<pb:KR6j0518_T_001-0357a>¶
一面　次大黑天神次第　次可儲香水一杯¶
(可加散杖)塗香一杯花鬘一杯燒香一杯菓子一坏酒一¶
杯(若無者用茶)洗米一杯(若飯)銀錢一捧(若加用幣¶
帛用普供養真言)次於房中洗手類口護身(淨三業被¶
甲如十八道)次入堂(持珠杵)次禮佛著座　次塗香塗¶
手　次加持香水(用辦事印明)次灑淨供物次加持¶
飯食用辨印明次加持飯食印真言　左手作拳押腰。右手五指¶
直立。向外屈中指節。以空指置大甲。每誦真言¶
摩中指甲上三兩遍。。然後以大指¶
頭指彈指三遍。余指舒之。真言。¶

曩謨薩嚩怛他引蘖多引縛路¶
¶
枳帝唵三婆羅三婆羅吽¶
¶

次施可露印明　作施無畏印以右手竪¶
五指。直上即是。真言曰。¶

曩謨蘇嚕跛野怛他蘖多¶
¶
野但儞也二合他唵蘇嚕蘇嚕¶
¶
鉢羅二合蘇嚕鉢羅蘇嚕¶
¶
娑嚩二合賀引¶
¶

次鑁字心水輪觀　先作施無畏印。右手中觀鍐¶
字誦。此印呪七遍。即麗開¶
五指。向下臨食器中觀。。¶

曩謨三曼多沒馱南鑁¶

<pb:KR6j0518_T_001-0357b>¶

次親請次(用堅合掌)。¶

　至心謹請　摩訶迦羅　大黑天神　與諸¶
眷屬　來降於此　受此供養(三反)　真言曰。¶

唵摩訶迦羅耶曳醯呬(三反)¶
¶

以二空招之(三反)　次閼伽(取散杖誦闕伽明於座所灑之三反)¶
　次華座(取一花誦花座明置於座所或亦用印用)　次塗香　次¶
華　次燒　次飲(先菓子次酒次洗米)　次¶
燈　次銀錢(或加用弊帛)次普供(如十八)¶
　次讚(用普天讚)　(用普印)(用普印)　次¶
隨心祈願　次根本(印用明)　次念誦(極少¶
百反)　次閼伽(如先)　次啟謝(用普印)所設供具　可¶
笑麁惡印　攀緣覺觀　多不如法　惱亂冥¶
眾　唯願慈悲　布施歡喜¶

次禮　次撥遣　右手作拳。以大指捻頭¶
指。仰掌彈指作聲七反。真言。¶

唵拔折羅母乞叉穆七反¶
¶

次護身(三部被如先)　下座出堂普¶

唵摩訶迦羅取娑婆賀¶

阿演都泥縛左誐素羅緊那黎¶
¶
捺羅二合娑羯羅娜臾鉢羅二合縛羅¶
¶
達麼枳里二合多地伽羅尾達麼¶
¶
左鉢羅二合娑麼操企也二合儞銘多¶

<pb:KR6j0518_T_001-0357c>¶
部多銘多鉢羅二合迦捨夜怛儞賀¶
¶
室羅二合摩拏也馱[牟*含]¶
¶
大黑天神法終(終)¶
¶

切云褰(舉奠反衣後也)裙(欺文反裳也)和名云臀(從軍反訓云井左良比)¶
亦云裙(音裙訓云古呂毛乃須祖亦云古呂毛乃惠利)。¶

承安三年二月十八日。於醍醐寺勝俱胝¶
院之東坊。二箇日書寫了。¶

永正三年丙寅二月二日。於上醍醐寺寂¶
靜院。谷行樹院澄惠法印傳授畢　快瑜。¶

明和元年甲申仲秋二日。以或古本謄寫¶
一挍了。　　　　　　　　　沙門智好¶

享和改元秋八月後五日。集三五本校之。¶
以授工壽梓。令人知天尊之靈驗　又有
<pb:KR6j0518_T_001-0358a>¶
八臂天希麟音義云。經云摩訶迦羅大黑¶
天神唐梵雙舉也。此神青黑雲色。壽無量¶
歲。八臂各執異仗。貫穿髑髏以為瓔珞。作¶
天忿怒形。足下有地神女天以兩手承足¶
者也。　　豐山長谷總持院勤息快道記¶

　一校加筆畢　　　　　　　　慈順